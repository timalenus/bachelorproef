%%=============================================================================
%% Inleiding
%%=============================================================================

\chapter{\IfLanguageName{dutch}{Inleiding}{Introduction}}
\label{ch:inleiding}

Partago is een start-up en een coöperatie die elektrische auto's beschikbaar stelt aan haar coöperanten om te delen. Om dit mogelijk te maken heeft Partago een eigen software platform ontwikkeld: het Partago Platform. Deze software wil voldoen aan de specifieke noden die ontstaan wanneer een groep van gebruikers onderling elektrische auto's willen delen. Deze groep van burgers kunnen de coöperanten zelf zijn, maar even goed een lokale overheid of een bedrijf dat elektrische auto's wil delen onder haar werknemers. Het Partago platform bestaat uit een applicatie voor de smartphone en een managementtool om de operationele processen die gepaard gaan met het delen van een elektrische vloot te ondersteunen. Een RESTful webservice zorgt voor een laag tussen de app en de database en handelt onder andere reserveringen af.

\section{\IfLanguageName{dutch}{Probleemstelling}{Problem Statement}}
\label{sec:probleemstelling}
Partago-auto's leven in zones. Het gebruik van een auto start en eindigt in de thuiszone van de wagen. Een voorbeeld van een zone is ``Brugse Poort''. Een auto met als thuiszone de Brugse Poort zal dus, wanneer niet in gebruik, geparkeerd zijn in deze wijk. Meerdere auto's kunnen dezelfde zone als thuisbasis hebben. Naarmate de vloot groeit binnen één stad is het misschien zelfs opportuun om de gehele stad als één zone te aanzien. Dit is nu nog niet het geval. Wanneer een gebruiker het gebruik start is hij vrij waarheen hij reist, maar het gebruik kan pas terug worden afgesloten wanneer de auto zich terug in de thuiszone bevindt. Momenteel maakt een gebruiker een reservatie voor een specifieke auto of kiest hij voor spontaan gebruik van een specifieke auto. Hierdoor wordt er echter niet optimaal gebruik gemaakt van de verschillende auto's die beschikbaar zijn binnen de zone. Een voorbeeld: Karel, Joachim en Clara willen allen gebruik maken van een auto in de zone Brugse Poort. De Brugse Poort is de thuislocatie van twee auto's: auto1 en auto2. Karel maakt een reservatie voor auto1 van 10h tot 12h. Joachim maakt een reservatie voor auto2 van 14h-17h. Clara wil ook gebruik maken van een Partago-auto. Zij zou de auto nodig hebben van 11h tot 16h. Er is echter geen enkele auto beschikbaar gedurende die tijdsspanne. Moesten echter Karel en Joachim beide gebruik maken van auto1 zou Clara perfect nog gebruik kunnen maken van auto2. Het systeem dwingt dit echter op geen enkele manier af. Een alternatieve manier om het reserveringssysteem op te stellen zou zijn dat de gebruikers geen specifieke auto reserveren, maar een zone. Zo zou het systeem voor de zone reservaties ontvangen van Karel voor 10h tot 12h, van Joachim voor 14h tot 17h en van Clara voor 11h tot 16h. Het systeem zou dan zelf een toewijzing kunnen doen om zoveel mogelijk gebruikers tevreden te stellen.

\section{\IfLanguageName{dutch}{Onderzoeksvraag}{Research question}}
\label{sec:onderzoeksvraag}

Het onderzoek beschreven in deze bachelorproef wil een antwoord vinden op de vraag of het service level en de gebruiksduur van de auto's van Partago stijgt wanneer de gebruikers geen specifieke auto's reserveren, maar enkel een zone. Nadien wordt dan door het systeem een toewijzing gedaan wie welke fysieke auto toegewezen krijgt. Deze onderzoeksvraag vormt de kern van het onderzoek. We definiëren het service level als het percentage van aangevraagde ritten dat daadwerkelijk ook kan doorgaan omdat er minstens nog één auto vrij is.

\section{\IfLanguageName{dutch}{Onderzoeksdoelstelling}{Research objective}}
\label{sec:onderzoeksdoelstelling}

Voor het onderzoek wordt beoogt een simulatietool te ontwikkelen om de verschillende situaties tussen reserveren per auto en het reserveren per zone te simuleren. Uit de resultaten van deze simulaties zou moeten blijken welke aanpak bij welke parameters de voorkeur heeft. Met de simulatietool moet het mogelijk zijn het aantal gebruikers en het aantal auto's in de zone te laten variëren. Voor elke specifieke combinatie van parameters beoogt de simulatietool een toewijzing te doen van auto's aan reservaties. Bij elke toewijzing hoort een service level berekend te worden alsook de tijd dat de auto's actief waren. Door de verschillende parameters te laten variëren kan er hopelijk een conclusie getrokken worden bij welk aantal gebruikers en bij welke grootte van de vloot het voor Partago opportuun wordt om het reserveringsmechanisme aan te passen naar een meer geavanceerde en geoptimaliseerde versie.

\section{\IfLanguageName{dutch}{Opzet van deze bachelorproef}{Structure of this bachelor thesis}}
\label{sec:opzet-bachelorproef}

% Het is gebruikelijk aan het einde van de inleiding een overzicht te
% geven van de opbouw van de rest van de tekst. Deze sectie bevat al een aanzet
% die je kan aanvullen/aanpassen in functie van je eigen tekst.

De rest van deze bachelorproef is als volgt opgebouwd:

In Hoofdstuk~\ref{ch:stand-van-zaken} wordt een overzicht gegeven van de stand van zaken binnen het onderzoeksdomein. Er wordt eerder gedaan onderzoek op de vloot van Partago besproken. Er wordt bekeken hoe het systeem zo correct mogelijk gemodelleerd kan worden en er wordt een solide theoretische basis opgebouwd om de lezer van deze bachelorproef vertrouwd te maken met de materie.

In Hoofdstuk~\ref{ch:methodologie} wordt de methodologie toegelicht. Er wordt beschreven hoe er te werk is gegaan om een antwoord te kunnen formuleren op de onderzoeksvragen en duiden de gebruikte onderzoekstechnieken.

In Hoofdstuk ~\ref{ch:resultaten-simulaties} worden de verschillende simulaties uitgevoerd met de ontwikkelde simulatietool. Het aantal reservaties en het aantal auto's wordt gevarieerd zowel bij willekeurig toewijzen van een auto als bij gebruik van het toewijzingsalgoritme.

In Hoofdstuk~\ref{ch:conclusie}, tenslotte, wordt de conclusie gegeven en een antwoord geformuleerd op de onderzoeksvraag. De beperkingen van dit onderzoek worden toegelicht en aansluitend wordt een aanzet gegeven voor toekomstig onderzoek binnen dit domein.